Bundan önce pekçok Blokchain uygulama alanından bahsetmiştik (şu yazıda tüm örneklere göz atabilirsiniz).. Bundan sonra artık terminoloji de oturmaya başladığı için Blokzincir tanımını kullanmaya başlayacağım. Blokzincir'in potansiyel olarak kullanılabileceği alanlardan biri de eğitim. Nasıl mı? Başlayalım. 

Blokzincir'in uygulama alanlarında genelde içinde bulunduğumuz analog dünyaya bakıp oradaki sıkıntılara acaba çare olabilir mi diye bakarız. Bu sıkıntıların da temel çıkış noktasını "acaba verilen bir hizmette bir aracı var mı, bu aracı pahalı mı ya da insanlar bu aracıya güven duymuyor mu?" soruları oluşturur. 

Eğitim alanında ise bunun biraz daha ötesine yalnızca günümüze değil, önümüzdek döneme bakmak gerek. Zira, önümüzdeki on yıl içinde şahsi fikrim eğitim alanında çok ciddi değişimler olacağı, ve bu değişimlerin Blokzincir alanında değişik kapılar açabileceği yönünde. 

Amerika'da ünlü bir üniversitenin İşletme Fakültesi dekanı olan Türk bir profesörün söylediği "Akademisyenler dünyanın en tutucu meslek grubur" sözünü hiç unutamam. Mevcut kalıplara sıkı sıkıya bağlı yeniliklere oldukça kapalı bir gruptur akademisyenler. Ancak 2020 yılının başlarında yaşadığımız COVID salgınının işte en çok da bu grubu etkiledi. Online eğitim zorunluluk haline gelince, geniş kitleler tarafından hızlı bir adaptasyon gerçekleşti. 

COVID bittiğinde işler eski haline döner diye düşünüyorsanız, yanılıyor olabilirsiniz. Zira artık "cin şişeden çıktı". Online eğitime uzak duran ya da şüphe ile bakan kitleler aslında bu sayede ne kadar pratik, minimum zaman kayıplı bir hizmet alabileceklerini gördüler. Tabii ki geniş adaptasyon anlamında alınacak yol ve bu yolda engeller var ancak artık geriye dönüş yok. 

Şu an öğrenci ve eğitmenler arasında yaşanan online eğitim konusundaki değişimin bir noktada işverenlere de sıçrayacağını söylemek kâhinlik olmaz. **Ancak işverenlere sıçrama ile birlikte olay yalnızca mevcut eğitimin online'a geçmesinin çok ötesine geçecek.** 

Radikal bir vizyon sunalım o zaman: Önümüzdeki yıllarda işverenler artık üniversite diploması istemeyecekler. Zira, potansiyel bir elemanın işverenlerin kendisinden beklediği yetkinlikleri kazanmak için bir üniversiteye gidip en az dört yılını ve ciddi bir birikimini harcaması gerekmeyecek. 

Online eğitim hizmetleri şu aşamada hem bilgi kazanımı hem de bu bilginin uygulanması (test, laboratuar vb) anlamında çok ciddi yol katettiler son yıllarda. Eminim üniversitedeki hocalarımız buna itiraz edecekler ve online eğitimin üniversite eğitimi yerini tutmayacağı söyleyeceklerdir ancak trend bu yönde. 

Artık insanlar bütün bu yetkinlikleri dünyanın her yanındaki online hizmetlerden alabilecekler. Bu tip hizmetler için işverenler tarafından istenebilecek akreditasyonlar da geniş kitleler tarafından benimsendiği sürece, online eğitimlerin üniversitelerden tek eksiği öğrencilerine verdiği sosyal çevre olacak. 

İşte bu nedenle gelecekte daha karma yapılar görebiliriz. Bir üniversiteye sosyal çevre ve birkaç yıldız hoca için birkaç dönem devam eden, kalan yetkinlikleri ise online alan öğrenciler.

Blokzincir bu dünyanın neresinde yer alır?
İşte Blokzincir bu vizyon içinde akreditasyon anlamında pek çok açığı doldurabilir. Günümüzde de şirket insan kaynaklarının kendilerine başvuran adayların diploma ya da sertifikalarını doğruluğunu teyit etmeleri bir sorun. Yukarıdaki vizyon içinde bu sıkıntının çözülmesi imkansız bir hâle geleceğini şimdiden görebiliriz. 

Potansiyel adayların kendilerine ait sertifikasyonları Blokzincir'e kayıt edip sonrasında bu sertifikasyonları okullar tarafından teyid edildiği, ve adayların paylaştıkları işverenler tarafında bu kayıtların görüldüğü bir sistem, bu alandaki "güven" sorununu ortadan kaldırmak için çok etkin olabilir. 

Bu alanda birkaç yıldır çalışan girişimler var. Ancak şu an için gerekli altyapıların yeni geliştiği bir dünyada çok yol aldıkları söylenemez. Eğer bu alanda bir girişim düşünüyorsanız henüz geç değil. 
İşte bu nedenle gelecekte daha karma yapılar görebiliriz. Bir üniversiteye sosyal çevre ve birkaç yıldız hoca için birkaç dönem devam eden, kalan yetkinlikleri ise online alan öğrenciler.le 
