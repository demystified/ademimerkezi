

Geçtiğimiz yazılarda Blockchain bazlı dağıtık sistemlerin faydalı olabileceği alanlardan [sağlık](https://ademimerkezi.com/genel/2018/04/17/saglik-icin-blockchain.html), [sanat](https://ademimerkezi.com/genel/2018/04/06/sanat-icin-blockchain.html), [seyahat](https://ademimerkezi.com/genel/2018/07/06/seyahat-icin-blockchain.html), [sigorta] sektörleri ile [hayır işleri](https://ademimerkezi.com/genel/2018/03/29/Iyilik-icin-blockchain.html), [tahmin piyasaları](https://ademimerkezi.com/genel/2018/07/13/gelecegi-tahmin-icin-blockchain.html) ve [tedarik zincirlerine](https://ademimerkezi.com/genel/2018/08/17/tedarik-zinciri-icin-blockchain.html) bakmıştık.  Şimdi ise eğitim sektörüne kısaca göz atalım ve Blockchain bazlı dağıtık sistemler bu alanda neler yapabilir onu gözden geçirelim. 

### Eğitimde Blockchain

Blockchain bazlı sistemler biliyorsunuz esasında güven ihtiyacını yok eden (trustless) yapılar. Peki eğitim alanında güven ihtiyacı var mı? Var. Bir çok alanda. Başlayalım: 

#### Okul bilginiz gerçek mi?

Pekçok insan iş başvurularında özgeçmişlerini parlatıyor. Aşağıdaki örnek güzel bir hiciv: 

https://twitter.com/diddycarterico/status/1037417558901751819

Aslında bunda hiçbir sorun yok.. Özgeçmiş parlatma her profesyonel ya da girişimcinin yapması gereken, yapmadığı durumda geride kalacağı bir iş. Ancak buradaki sorun bundan biraz daha farklı. CV'lere gerçekle ilgisi olmayan direkt "yalan" yazılması. En bilinen örneği ise özellikle bitirdiği okulları, okuldaki bölümü, başarısının çarpıtılması. Beyan usulü olduğu için bu bilgilerin işverenler tarafından teyid edilmesi nispeten zor bir süreç. Öte yandan işin bir de gizlilik kısmı var. Okul ile temasa geçmek, bilgileri almak, okulu bilgi verip vermemek konusunda adayın olurunu alması gibi bir dizi bürokratik işlemden bahsediyoruz. Bunun yerine, Okul ve öğrenci/mezun kişiler arasında oluşturulacak mutabakat sonucu kişi bilgilerinin dağıtık bir sisteme işlenmesi, bu bilgilerin tam ve değişmez olması ve kişinin isteğine bağlı olarak belli bilgilere belli kurumların giriş yapmasına izin vermesi güzel bir uygulama olur. 

Kısacası, bilginin beslemesinin eğitim kurumu tarafından yapıldığı (böylece kurumların işverenler tarafından rahatsız edilmediği), ama sahibinin kişi olduğu (böylece bilginin kime ne kadar gideceğine kişinin karar verdiği), ve bu kişinin bilgiyi çekmede işverenlere yetki verdiği (ki işverenleri de ciddi bir iş yükünden kurtaran) bir sistem. 

MIT Labs'den çıkma [Blockcerts](https://www.blockcerts.org/about.html) bu işi yapmak için kurulmuş girişimlerden sadece bir tanesi. 

Sadece aldığınız dersler değil, kazandığınız sertifikalar almak için çaba sarfettiğiniz ve işverene de değer katacağına inandığınız her tür ders dışı faaliyeti de benzer şekilde Blockchain bazlı olarak tutacağınız, sizin bilgiyi gireceğiniz, ilgili kurumun onaylayacağı ve sizin ilettiğiniz işverenlerin göreceği bir sistemi yaratan [Indorse](https://indorse.io/) bu tip araçlardan biri. 

### Eğitim alırken Blockhain'den faydalanabilir misiniz?

Bu konuda bir uç örnek de [Woolf Üniversitesi](http://www.gettingsmart.com/2018/06/imagining-a-blockchain-university/). Geçenlerde bir arkadaşım dünyanın ilk Blockchain bazlı üniversitesi olarak kendinin lanse eden girişimden bahsettiğinde  "bunun bir sonraki adımı herhalde Blockchain aromalı dondurma olacak" diye içimden geçirdim. 

Ancak burada özellikle burs verenler, özellikle ABD ve Avrupa'da gördüğümüz hükümetlerin kişileri fonlaması konusunda yeni teknolojiler mevcut iş yükünü azaltmada yardımcı olabilirler. Nasıl mı? Örneğin, öğrenciye burs taahhüdünde bulunan kurumlar, ancak başarı ya da derse katılım bazlı kriterler karşılığında bu tip yardımları öğrencinin kullanımına açabilirler. Gayet tabii böyle bir sistemi merkezi halde de uygulayabilirsiniz ama Akıllı Kontratlar aracılığı ile farklı kurumları farklı sistemleri bir tek sisteme entegre etmek yerine tüm kurumları kullanabileceği, güvenliği ve tutarlılığı dağıtık teknolojiler tarafından sağlanan bir yapı daha "ucuz" bir alternatif sunabilir size. 

### Eğitimciler ile öğrencileri bir araya getiren sistemler

Eğitim alanındaki insiyatiflerden bahsederken ülkemizden çıkan bir girişime de bakmamak olmaz. [Krypted](http://www.krypted.org/), özellikle Blockchain ve Kripto alanında eğitim verenler ile eğitim almak isteyenleri bir araya getiren bir ekosistem kurmak amacıyla yola çıkmış bir ekip. Kişiler arasında eğitimler (ve bu eğitimler karşılığı kendi tokenları üzerinden ödendiği) dışında bu alanda bir dijital kütüphane olmayı amaçlayan girişim, ükemizden Blockchain alanında çıkan ve dikkatle izlenmesi gereken birkaç oluşumdan biri. 

### Sonuç

Blockchain bazlı sistemlerin eğitim alanında yeni ufuklar açacağını görmek için kahin olmak gerekmiyor. Bu alanda girişimler içinde en hızlı yol alacak olanlar, sistem içindeki verimsizlikleri ve buna bağlı maliyetleri azaltacak olan girişimler. Eğitim sektörü her ne kadar dışarıdan yenilikçi görünse de, işin eğitimci kısmında oldukça muhafazakar ve statükocu bir sektör. Statükonun kırılması ancak tüketici tarafından gelecek taleplere bağlı. Bu da sektörün maliyet azaltımı dışında yeni teknolojilerin getirdiği avantajları kullanma açısından bir süre daha bekleyeceğimizi söylemekte. 









KryptoEd

https://twitter.com/draper_u/status/1032662500347707393

