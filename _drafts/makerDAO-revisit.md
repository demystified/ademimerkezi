Blokzincir teknolojilerinin en etki yapacağı alanın finans olduğunu baştan beri söylüyoruz. Artık hepimizin yakından bildiği değer koruma ve transferi işlerinde kullanılan kripto paralar dışında hangi uygulamalar olabilir ona bakarken, 2019 yılının başlarında MakerDAO'ya değinmiştik. Aradan bir yıldan fazla bir süre geçti. Teknolojide bir yıl oldukça uzun bir zaman. Gelin hep birlikte merkeziyetsiz finans (Decentralized Finance - DeFi) hareketinin o zaman en gözde uygulaması olan MakerDAO arada ne aşamalardan geçmiş, şu an ne durumda ve gelecek tahminlerinde bir değişim var mı?

DeFi nedir diye soruyorsanız bu konudaki ilk yazımız olan ["Blockchain Finans Dünyası'nı nasıl etkileyecek?"](https://ademimerkezi.com/genel/2019/02/14/Blockchain-finans-dunyasini-nasil-etkileyecek.html), yok "MakerDAO nedir?" sorusu aklınıza takılıyorsa ya da bilgilerinizi tazelemek istiyorsanız size bu konudaki ikinci yazımız olan ["Maker DAO kredi kullanımında çığır açar mı?"](/genel/2019/02/15/MakerDAO-kredi-kullaniminda-cigir-acar-mi.html) ilginizi çekebilir. 

Yazıyı okumak zor geliyorsa eğer bir paragrafta özetlersek, MakerDAO kullanıcıların kendi başlarına kredi yaratabilecekleri bir platform. Bunu yaparken ellerinde bulunan kripto paraları teminat olarak veriyorlar ve karşılığında sistemin sabit parası olan DAI'yi yaratıyorlar. Belli bir faiz oranı karşılığı istedikleri süre kadar DAI kullanıyor, sonrasında DAI'yı ortadan kaldırıp teminatınızı geri alabiliyorsunuz. Sistemin işleyişi yani yönetimi de yine bir merkezden ziyade kullanıcılar tarafından oylama yöntemi ile gerçekleştiriliyor. 

Aradan geçen zamanda neler oldu? Bu önemli -  özellikle bu alanda teknolojilerin yeni olması aslında bu platformların geniş kitlelerce adaptasyon konusunda ellerindeki en büyük engel. Zira insanlar yeni olana kuşkuyla bakıyorlar. Aynı, örneğin Bitcoin'e başlangıçta kuşkuyla bakanların konuyu anladıktan sonra bu dünyadaki en güvenli paranın yine Bitcoin olduğunu söylemeleri gibi. Neden? Çünkü on yıldır ortada ve tıkır tıkır çalışıyor. Dolayısıyla, 'zaman' bu ürünlerde en önemli test alanı. Aradan geçen zamanda ne gibi sorunlar çıktı, bunlar nasıl giderildi (ya da giderilebildi mi?), kullanımı arttı mı, yeni ürünler geldi mi - bu ürünlerin olgunlaşması hep önemli sorular bunlar? 

### Adaptasyonu arttı mı?
DeFi ürünlerinin geçtiğimiz bir yıl içinde kullanımının ciddi bir şekilde arttığını rahatlıkla söyleyebiliriz. 

[DeFi market shares]

Bu tip özellikle de para gibi değişim isteyen ürünlerde kullanıcı adaptasyonunun başlangıçta yavaş olması gayet normal.  Ancak 'zaman' geçip ortaya çıkan sorunlar ve krizler aşıldıkça bu tip ürünlere güven de artacak. 


### Sorunlar/krizler çıktı mı?

Peki aradan geçen zamanda hiç kriz yaşadı mı MakerDAO? Gayet tabii..  Ancak öncelikle şunu belirtmekte fayda var. Bu tip ürünler/platformlar deneysel ve yeni.. Sorun çıkması gayet normal. Neden? Birincisi - nihayetinde bunlar birer yazılım. Yazılımları insanlar yazıyor. Tamam kullanılmadan önce gözden geçiriliyor olsa da hata olması çok normal. Bir diğer neden ise, sistemin tasarımcıların her tür senaryoyu öngörmelerinin mümkün olmaması. İşte zaman içinde kullanıldıkça ortaya sorunlar çıkıyor ve bu sorunlar zamanla gideriliyor, Amerikalıların dediği gibi "kurşun geçirmez" bir hale geliyor. 

MakerDAO da benzer bir krizi 2020'nin Şubat ayı içinde yaşadı. Olay şu: Sistemin özünde kullanıcıların ellerindeki ETH (Ether)'leri teminat olarak gösterip DAI yaratmaları (borçlanmaları) var. Yatırılan teminatın yaratılan paranın %150'si olması gerekiyor ki sistem işlesin (niye bu kadar yüksek teminat var, yazının sonundaki notta). Ancak 12 Mart günü ETH fiyatının %53 düşmesi nedeniyle neredeyse bütün kredilerin karşılığı olan teminatlar pula döndü. 


https://www.coindesk.com/price/ethereum


### Yeni ürünler eklendi mi? Gelişimler ne yönde?
MakerDAO ilk kurulduğunda para olarak yalnızca ETH kullanıyor idi. 2019 Kasım ayında ETH dışında çok paralı bir sisteme geçtiler. 


Bunun yanında artık DAI yatırıp bununla faiz kazanma imkanı da kazandı bireyler. Bunu bir nevi paranızı dolar vadeli hesaba yatırmak olarak düşünebilirsiniz. Bu başlı başına bir yazı konusu ve ayrı bir yazıda bunu değerlendireceğiz. Zira yapılan bu ekleme ile aslında MakerDAO kendi başına bir merkez bankası gibi çalışmaya başladı. Ancak hemen bir parantez açarak, DAI yatırım hesabı olarak adlandırılan bu fonksiyonun deneme aşamasında olduğunu ve şu an için durdurulduğunu belirtelim. 



### Gelecek nasıl görünüyor?

Özellikle DeFi  geniş kesimlerce adaptasyonu için şu aşağıdaki özelliklerde gelişme kaydetmesi gerekiyor: 
 
- Kullanıcı arayüzlerinin gelişmesi
- Daha geniş kesimlerce ulaşılabilir olması
- Likiditenin artması
- Volatilite'nin (değerdeki beklenmedik iniş-çıkışların) azalması
- Türev olarak kullandıkları alt varlıkların olgunlaşması
- Ürünlerin üzerine kuruldukları altyapı teknolojilerinın çok daha kusursuz hâle gelmesi

Yukarıdaki her bir başlık kendi içinde birer yazı konusu hakkında. Konuyu uzatmamak için maddeler halinde bırakalım. 

Her zaman söylediklerimiz ile bitirelim o zaman. Eğer aracılar kullanıcıların beklediğini vermekte zorlandıkça bu tip hizmetlere talep de giderek artacak. Nedir insanların istedikleri bu hizmetlerden? Herkese açık olsun (yalnızca parası olana değil finansal sisteme erişimi olmayan milyarlarca insan kullabilsin), pratik olsun (onlarca doküman, belge istemesin kullanmadan önce), ucuz olsun (hizmet verenlerin oturdukları plazaların kiralarını müşteriler ödemesin). Bunlar olmadığı durumda klasik finans hizmeti verenlerin pastadan aldığı pay azalacak, yeni sistemler giderek insanlığın hayatına girecek. 




- Aradan geçen zamanda neler oldu? Oran olarak büyüklükleri gösteren chart
- En iyi test zaman - olgunlaşması, nasıl
- Başından geçen kriz
- Governance nasıl değişmiş
- Rakipler gelmiş mi?
- Single DAI'den multi DAI'ye geçiş
- 

Bir sonraki yazıda: 
MakerDAO nasıl bir merkez bankası gibi çalışıyor? DAI Stability Fee bankanın DAI'nin arzı tarafındaki para politikasını belirlemesini sağlarken, DAI savings rate ise DAI'ye talep kısmında politika belirlemesini sağlıyor? [Peki bunu kim yapıyor](https://ethereumprice.org/guides/article/dai-savings-rate-explained/)? Yönetim kimin elinde?.. 


Basitçe MakerDAO olayını anlatmaya çalışırsak:.Diyelim 100 ETH'ye denk gelecek bir kredi almak istiyorsunuz. Alacağınız kredi DAI cinsinden, DAI ise dolara sabitlenmiş bir para. Bunun için minimum 150 ETH teminat koymanız lazım. Ama siz ihtiyatlı davranıp 200 ETH koydunuz. ETH bir günde %53 değer kaybedince dolar cinsinden 200 ETH teminatınız bırakın aldığınız kredinin 150%'sini karşılamayı, bir anda %94'ünü karşılar hale geliyor (200x(1-0.53)=94). Bu durumda da sistem teminatınızı bozuyor ve paranız yanıyor. 

Böyle bir durumda makul olanı, ya ekstradan ETH koyarak ya da yarattığınız DAI'lerin bir kısmını yok ederek teminatı yeniden %150'nin üzerine çıkararak kredinizin yanmasını önlemek. Ancak tam o sırada benzer şekilde işlem yapmak isteyenlerden dolayı ETH işlemleri için kullanılan gas ücretlerinin zıplaması ve sistemsel sorunlar nedeniyle pek çok kişi teminatlarını tamamlayamadı. Açıkta kalan krediler açık artırma sistemi ile satılırken, sistemsel bir hatadan dolayı pek çok kontrat sıfır değer ile satıldı. Böyle yaklaşık 5 milyon ABD doları kadar büyüklükte bir kontrat bu durumdan etkilendi. 

MakerDAO yöneticileri, sistemin güvenliğini sağlayan MKR token sahiplerine dönerek zarar görenleri zor durumdan kurtaracak bir plan önerdiler. Bu sayde kontratı yananların durumları düzeltildi. 

(1) Klasik bankacılıkta karşımıza çıkan karşı partinin borcunu ödememe riski (counter-party risk) burada ekstra teminatlandırma ile çözülüyor. Zira normal hayatta klasik bankacılıkta bu riski bertaraf etmek için bankanın kredi derecelendirme uzmanları, kredinin ödenmemesi durumunda tahsilat için avukatları ve tahsilat elemanları var. Dijital dünyada bunların hiçbiri olmadığı için karşı parti riskini önlemenin tek yolu teminat miktarını olabildiğince fazla tutmak. İleride dijital kimliklerin daha da geliştiği bu kimlikler üzerinden karşı parti riskinin daha yönetilebilir hâle geldiği noktada bu teminat miktarları da azalacak muhtemelen. 
