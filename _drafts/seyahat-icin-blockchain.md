Geçtiğimiz yazılarımızda Blockchain'in sadece finans değil değişik alanlardaki kullanımlarına değinmiş, sağlık, sanat, insani yardım alanlarına tek tek bakmıştık. 

Şimdi de seyahat ettiğimizde Blockchain bize nasıl yardımcı olabilir ona bakalım. Üstelik bu sefer bize yardımcı olmaya aday girişim ülkemizden çıkma. 

### Blockchain'in faydaları

Değişik sektörlerde Blockchain ile ilgili uygulamalara baktığımızda genel olarak ağırlık kazanan birkaç ortak tema görmek mümkün. Bunları maddelersek: 

- Aracıları ortadan kaldırarak yüksek komisyonları minimize etmek
- Bürokrasinin getirdiği zaman ve emek kaybını minimuma indirmek
- Geriye yönelik olarak doğru, tutarlı, değiştirilemez kayıt bilgisi oluşturmak
- Bireyler için dijital alanda tüm haklarını ellerinde tuttukları dijital kimlikler

### Peki girişimciler bu konuda ne kadar tecrübeli?

Hemen hemen her sektörde Blockchain bazlı sistemleri kullanarak sektörü kökünden sarsmak isteyen pek çok yeni girişim var. Ancak, bu girişimlerin bir çoğu maalesef hüsranla sonuçlanacak. Neden? Birkaç nedeni var, onları da sıralayalım: 

- Henüz Blockchain teknolojisinin altyapısının tam olgunlaşmadı, özellikle genel (public) Blockchain'lerin altyapılarının oldukça yavaş bir şekilde ilerliyor. 2000'li yılların başındaki patlayan Startup balonunda da benzeri olmuştu. O zaman pekçok fikir vizyon olarak iyi ama zamanın çok ötesinde olduğu için başarılı olmadı. Şimdi o fikirlerin bir kısmı yeniden hayata geçiriliyor. 

- Sırf piyasanın bu alana büyük ilgi var diye iş yapmaya çalşan kişiler var - ki bunların bir kısmı PR yapmaya çalışan ve altı boş girişimler. Örnek mi? Sierra Leone'den seçimleri Blockchain üzerinden yaptığını [iddia eden][https://techcrunch.com/2018/03/14/sierra-leone-just-ran-the-first-blockchain-based-election/) Agora ve bunu şiddetle [reddeden](https://techcrunch.com/2018/03/19/sierra-leone-government-denies-the-role-of-blockchain-in-its-recent-election/) hükümet.

- "Her kuşun eti yenmez" derler. Onun gibi, her sektörde de Blockchain faydalı olacak diye düşünmek doğru değil. Bu nedenle Blockchain'in uygun olmayacağı sektörlere giren girişimcilerin de hüsrana uğraması kaçınılmaz. 

### Blockchain bir tane mi? Elle tutulur mu?

Bu da güzel bir soru. Her Blockchain bir değil. Blockchain aslına bakarsanız, birbiri ile uzaktan bağlı makinelerin, belli işlemleri ortak bir mutabakat yoluyla değişitirilemez biçimde tuttukları bir sistem. (Basit olsun diye sistem diyoruz, başka yerlerde protokol diye görürseniz şaşırmayın, aynı anlam). Ama bunun da farklı türleri var. 

İki ana tür, Genel ve Özel Blockchain'ler (Public ve Private). Bunların farkı aslında adından anlaşılıyor. Public Blockchain'ler, her tür makinenin izin almadan istediği gibi bağlandığı ve bir parçası olabildiği sistemler. Örneğin, şimdiye kadar konuştuğumuz Bitcoin, Ethereum gibi Blockchain sistemleri bu şekilde. Yani, yarın bir bilgisayar alıp, bir yazılım yükleyim siz de sisteme bağlanabilir ve yapılan işlemleri görüp işlem yapabilirsiniz. 

Özel Blockchain ise adından da anlaşıldığı gibi, bir otorite tarafından içeri girişiniz ve içeride işlem yapışınız izne bağlı olan sistemler. 

Her iki tür ile ilgili herkesin ayrı bir fikri ve düşüncesi var. Bitcoin taraftarlarına sorarsanız, Özel Blockchain'leri sistemden bile saymazlar - kendilerince haklılar. Ama bir taraftan da özellikle KriptoPara dışındaki girişimlerde her zaman topluma açık sistemler kurmak girişim için en verimli yol olmayabilir. 


### Hangi girişimler başarılı olur?

Blockchain'in başarılı olacağı alanları anlayabilmek için 
