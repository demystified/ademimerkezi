---
layout: post
title:  "Sanat için Blockchain"
date:   2018-04-05 16:25:25 +0300
categories: Genel
---

Geçtiğimiz yazımızda Blockchain'i sadece finans dünyası değil başka pek çok alanda kullanılabileceğini söylemiş ve bunlardan [filantropi ve hayır dünyasına](http://ademimerkezi.com/genel/2018/03/29/Iyilik-icin-blockchain.html) yararına neler yapılabilir bakmıştık. 

Bir konuyu tekrar vurgulamakta yarar var: Blockchain çok yeni bir teknoloji - dolayısıyla yeni alanlara baktığımızda gördüğümüz örnekler genellikle çok yeni ve deneysel. Bu teknolojinin pratik hayatta etkilerinin daha iyi hissedilmesi için bu örneklerin hem çoğalması hem de olgunlaşması gerekiyor. Burada okuduğunuz yazılarda amacımız, bu teknolojinin nasıl kullanılacağı konusunda ilgili okuyuculara vizyon kazandırmak bir nevi.

Eğer Blockchain teknolojisinin nasıl çıktığını merak ediyorsanız, "[Geceleri uykunuzu ne kaçırıyor](http://ademimerkezi.com/genel/2018/03/01/Geceleri-uykunuzu-ne-kaciriyor.html)" ve "[Sahi nedir bu Blockchain Allah aşkına?](http://ademimerkezi.com/genel/2018/03/02/Sahi-nedir-bu-blockchain-allah-askina.html) yazılarımıza, bu teknolojinin şu anda en olgun şekilde kullanılan uygulamalarından Bitcoin ile ilgili de "[Bitcoin ne tam olarak?](http://ademimerkezi.com/genel/2018/03/13/Bitcoin-ne-tam-olarak.html), "[Bitcoin para mı gerçekten?](http://ademimerkezi.com/genel/2018/03/22/Bitcoin-para-mi-gercekten.html)" ve "[Bütün bunlar bir balon mu?](http://ademimerkezi.com/genel/2018/03/05/Butun-bunlar-bir-balon-mu.html)" yazılarımıza göze atabilirsiniz. 

--

### Sanat sanat için mi, yoksa kimin için?

Geçtğimiz yıl Temmuz ayında RAC adıyla dans müziği üreten André Anjos, son albümü EGO'yu bilinen dijital kanallar yanında kendi websitesinden Ether KriptoParası karşılığında da dinleyicilere [sundu](http://musically.com/2017/08/04/ujo-music-blockchain-uphill-battle-existing-companies/). Bunu yaparken de [Ujo Platormu](https://ujomusic.com/)'nu kullandı. 

Biliyorsunuz, müzik dünyası CD'lerden, streaming servislerine hızlı bir kayış yaptı. Artık bir yere gidip CD almıyor, Apple Music ya da Sportify üzerinden müzik dinliyoruz. Kullanıcı için büyük rahatlık. Peki sanatçılar için? Onlar biraz sıkıntılı bu durumdan. Zira, dinlendikçe para kazanıyorlar ancak bu streaming firmaları tek bir dağıtıcı olarak %30'lara varan ciddi komisyonlar alıyorlar. Adeta kartel olmuşlar! 

Buna karşı çıkanlar, bağımsız sanatçıları koruyan platformlar yok mu? Var tabii. Örneğin Bandcamp, müzisyenlerin direkt olarak tüketicile ile biraraya gelmesini sağlıyor. Binlerce müzisyen ve 3,000'den fazla bağımsız müzik şirketini biraraya getiren Bandcamp, 2007 yılından bu yana 287 Milyon ABD doları bir tutarı müzisyenlere ödemiş. Karşılığında ne almış? %15-20 tutarında bir komisyon. Yukarıda Apple Music'in aldığı oranlara bakınca ciddi bir düşüş oldu bile. Harika. Ama yeterli mi?

Tabii bu konuda şüpheci davranıp bütün bunların henüz reklam amaçlı olduğunu, UjoMusic'in "[doğru soruları sorduğu ama henüz cevapları bulamadığını](http://www.hypebot.com/hypebot/2017/11/ujo-attempts-music-on-the-blockchain-a-second-time-with-ego-by-rac.html)" düşünenler de var. 

Peki o zaman ilk bahsettiğimiz Ujo Music'in ne farkı var? Büyük bir yenilik mi? Tam olarak sayılmaz. İki tane saymak mümkün. 

Birincisi bahsettiğimiz komisyonlar ciddi olarak düşüyor. İkincisi ise lisans ve dağıtım sistemi. Bunu da "global, açık, merkezi olmayan, kimseye ait değil ama aynı anda herkesin sahip olduğu" bir lisans sistemine dayanarak yaptı. Oldukça süslü sözler, peki tam olarak ne demek? Kısacası, sanatçıların ürünlerinin dağıtım politikasını istedikleri biçimde belirledikleri ve değişik start-up ve uygulamaların bu şarkılara bu politikalar çerçevesinde kullanabildikleri bir sistem. Yani, 





### Sonuç?

Başlangıçta da belirttiğimiz gibi Blockchain yeni bir teknoloji. Bu teknolojinin her derde deva olacağını düşünmek yanlış. Ancak bir taraftan da biraz daha çerçevenin dışında düşünmekte fayda var. Mevcut iş yapış biçimlerini yeni teknoloji içinde aynen uygulamaya çalışırsanız sorun yaşayacağınız muhakkak - asıl önemli olan iş yapış biçimlerini değiştirmek. İnternet'in ilk çıktığı zamanları düşünün: Yemeğinin menüsünü alıp web sitesine koyan kebap salonu interneti ne kadar doğru biçimde kullanıyordu? Oysa şimdi internet ile yeni iş modelleri (örneğin yemeksepeti) çıktı ve o zaman o kebap salonu da evlere servisten, kullanıcı taleplerini dinlemeye iş modelini modifiye etti ve gerçek fayda sağlamaya başladı. 



