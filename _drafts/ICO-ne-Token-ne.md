---
layout: post
title:  "ICO ne? Token ne?"
date:   2018-05-11 07:45:15 +0300
categories: Genel
---

Geçtiğimiz yazılarda, merkezi olmayan yapılara bakmış ve neden önemli olduklarını anlatmaya çalışmıştık.  Özetle, merkezi yapılar, tek bir merkezden yönetildikleri için güvenlik açısından sakıncalar yaşarlar. Tek merkezli yapılar, iç ve dış tehditler için kolayca hedef tahtası haline gelirler. Oysa ki merkezi olmayan bir sistemde, nereye saldıracaksınız ki?. 

Merkezi olmayan yapı dediğimizde aslında büyük bir değişimden söz ediyoruz. Neden? Çünkü geçmişten beri süregelen girişimcilik ve yatırımcılık sistemlerini kökten değiştiriyoruz. Nasıl? Anlatalım.. 

Efendim, normalde girişimcilik (kar için yapılanlar), şu şekilde çalışır. Bir grup kafadar bir araya gelirler. Bir fikir ortaya atarlar. Sonra bu fikir üzerinde kafa yormaya başlarlar. Fikri geliştirir, bu fikir üzerinden bir katma değer yaratmaya başlarlar. Bir noktada, daha fazla katma değer yaratabilmek için dışarıdan birilerinin katkılarına ihtiyaç duyarlar. Örneğin, ekibi büyütmek (ki daha fazla iş ortaya çıkarsınlar), şehir şehir gezmek (ki yeni müşteri bulsunlar), bir ofis kiralamak (ki ekibi birarada tutsunlar ve verimli çalışssınlar) ve bu sırada kendilerinin ve ekibin karnını doyursunlar. Fikirden elde ettikleri gelir henüz bu masrafları karşılamaya yetmediği durumda ve masrafları bir süreliğine karşılamak için yatırımcılardan nakit almaya çalışırlar. Yatırımcılar önce girişimcilerin o ana kadar yaptıklarını inceler, sonra ne planladıklarına bakar ve ileride vereceği bu paraya hatırı sayılır bir karşılık alabileceğine inanır ise yatırımcılara para verirler. Karşılığında da kurdukları şirketin bir kısım hissesini alırlar. 

Buraya kadar anlattığımız her şeyin kapalı sistem olduğunu anlayalım öncelikle. Fikir, girişimcilerin kafasında. Girişimciler bu fikri hayata geçirmek için bir şirket kuruyor ve bu şirketin tamamına sahip oluyorlar önce. Sonra yatırımcılar ile paylaşıyorlar. Fikir ve devamında çalıştıklarında oluşturdukları entellektüel girişimleri olabildiğince patent ve benzeri mekanizmalar ile koruyorlar ki başkaları taklit edemesin. Burada tüm bu katma değerin merkezinde tek bir yapı var - girişimciler ve onları saran şirketleri ve yatırımcılar. Şirket belli bir büyüklüğe ulaşınca da yatırımlarını halka arz ediyorlar (İngilizcesi IPO - İnitial Public Offering). 

Bu bugün gördüğümüz birçok girişimde, özellikle bizim konunumz olan Web 2.0 dediğimiz 90'ların başından itibaren internette kurulan merkeziyetçi tüm şirketlerde de bu şekilde oldu. Facebook Mark Zuckerberg'in fikri olarak çıktı ve Mark hala şirketin tüm karar mekanizmalarından tek başına karar hakkına sahip. Google Sergey Brin ve Larry Page, Amazon Jeff Bezos tarafından kuruldu ve hala onlar tarafında yönetiliyor. 

Ancak Web 3.0 ile gelen yeni merkezi olmayan yapılarda bu yapı tamamen değişiyor! Zira burada kurulan sistemi bir şirket değil, bir ekosistem. Ve bu ekosistemin sadece girişimcileri yok. Başka pekçok bileşeni var. Girişimciler tabii var ama onlar olayı kurgulayanlar - sonrasında organizma kendi kendine büyüyor. Ne demek bu? Biraz daha açalım. 

Web 3.0 ile birlikte ortaya çıkan yapıların bir başka vaaad ettikleri konu tekellerin kırılması - bilginin, kontrolün kısaca gücün tek bir elde toplanmaması. Bunu için de öncelikle daha önce bahsettiğimiz gibi, sistemde tek bir merkezden ziyade kontrolün her tarafa dağıldığı bir yapı getiriyorlar ve bunu başarmak için de şifreli bir mekanizma ile kişiye duyulacak güvene olan ihtiyacı ortadan kaldırıyorlar. 

Ancak burada şöyle bir sorun var. Sonuçta bu sistem içinde fikirler kendi kendilerin çıkmıyorlar. Birileri bu fikirleri çıkarmalı, üzerinde çalışmalı, yeşertip büyütmeli - yani girişimciler olmalı. Ancak, tüm gücü ve hakları (Web 2.0'da olduğu gibi) girişimcilere (ya da yatırımcılar ile birlikte düşünürsek girişimcinin kurduğu şirkete) verirseniz, gücü yine tek elde toplamış olursunuz. Ondan sonra, kar odaklı bu şirketler yine monopol olarak güçlerini kar etmek için kullanmaya başlar ve aynı sarmala girersiniz. Ne yapmalı o zaman? Girişimciler kurmalı, büyütmeli ve bunun için de yeterince teşvikleri olmalı ama yapı onlara bağlı olmamalı. İşte Web 3.0'in kullandığı önemli bir özelliklik: Açık kaynak - Open Source. 

Açık kaynak tabii ki Web 3.0 ile gelmedi. Onlarca yıldır var. Bilmeyenler için kısaca bahsedelim. Açık kaynak, (programlama için kullanılsa da özünde) bilginin açık olması ve herkes ile paylaşılması esasına dayanan bir felsefe ve uygulama. Kısaca şu anlama geliyor. Kişinin elinde olan, emek harcadığı işi tüm toplum ile paylaşması, diğer kişilerin de bu yapılan işi emek harcayarak geliştirmesi ve yine toplum hizmetine sunması. Böylece emek ve sonucunda ortaya çıkan iş tüm toplum tarafından ücretsiz olarak kullanılıyor. 

Aklınıza şu soru gelebilir: "Deli mi bu insanlar, neden hiç para almadan böyle emek harcarlar, hiç mi işleri yok bunların?". Haklılık payı var bu düşüncenin. Kişi bu tip bir emeği gösterirken karşılığında birkaç beklentisi olabilir: Örneğin, burada yaptığı katkıyı tüm topluma göstererek aslında ne kadar maharetli bir olduğunu kanıtlamak ve bir şirkette iş kapmak için referan olarak kullanabilir bunu. Ya da böyle bir işi kullanan birinin daha da ihtiyacı olacak (örneğin yan servis, bakım vs) işleri almaya çalışabilir gibi. Ama bunlar çok küçük bir kitle için geçerli. Ağırlıklı olarak bu işi insanlar hobi olarak ve gönüllülük çerçevesinde yapıyorlar. İşte açık kaynak hareketi ne kadar büyük olursa olsun, en büyük sorunu da bu. İnsanların gönüllülük hareketi ile yaptığı işler maalesef kar amacı güden şirketlerin karşısında rekabette zorlanıyor. Zira kar amacı güden şirketler tam zamanlı çalışanları ve neredeyse sınırsız kaynakları var. Açık kaynaklı işler bu şirketler ile rekabet için ya ciddi bir yatırım almalılar (ki o zaman kar eden bir başka şirkete dönüşüyorlar) ya bağışlar ile ayakta durmaya çalışıyorlar (Wikipedia gibi) ya da bu şirketlerin rakiplerinden destek alıyorlar. Bu bahsettiğimiz son ikisini sürdürülebilir olması tahmin edersiniz ki çok zor. 

İşte Web 3.0 teknolojileri Açık Kaynak felsefesini sürdürülebilir olması için onları ihtiyaçları olan para ile buluşturan bir yenilik getirdi. Şifreliağ (Cryptonetworks) ya da Şifreekonomi (Cryptoeconomy) denen bu yeni konseptte, artık fikirin gelişmesi bir girişimci ve kurduğu şirket etrafında değil, bir girişimci ve kurduğu sistem (ağ, ekonomi) üzerinde dönüyor. Bu çok farklı, şimdiye kadar gördüğümüz, alıştığımız anonim şirket, hisse senedi, sermaye piyasaları kavramlarının bambaşka bir hali. Biraz daha açmakta fayda var. 

Efendim, Şifreekonomisi'nde girişimci bir şirket değil bir sistem kuruyor. Yani? Yani, yukarıda bahsettiğimiz bir fikri, kendi şirketi altında patentler, telif hakları vb ticari kılıflar altında saklamak yerine, açık kaynak olarak tüm topluma açıyor. Bunun ne faydası var. Faydası çok. 

En önemlisi, kişilerin ya da şirketlerin gizli saklı tuttuğu hizmetler her zaman o kişilere bağlı kalır. Yarın öbür gün kişiler arasında anlaşmazlık çıktığında ve kişiler işi bıraktığında ne yapacaksınız. 2000'lerin başında yapılan yatırımların en çok zarar ettiği durumlar bu tip ortaklar arası sorunlar idi. Ya da diyelim şirket bir anda bir başka büyük şirkete satıldı ve hizmet vermeyi durdurdu. Başınıza gelmiştir muhakkak. Kullandığınız çok sevdiğiniz bir internet servisi bir gün "Kusura bakmayın satıldık, size hizmet veremediğimiz için üzgünüz, ama biz çok para kazandık mutluyuz" deyip hizmeti kesebilirler. Yapacak hiçbir şeyiniz yok değil mi? Yeni teknolojiler ile artık öyle değil. Açık kaynak olarak kurulan yapılarda, bütün yapılan ve kurulan sistem herkese açık olduğu için, eğer kurucular bir gün işte hangi nedenle ayrılırsa ayrılsın, yapılan iş ortada olduğu için (eğer talep varsa) bir başkası o işi alıp devam ettirebilir. 

İyi ama, bu sistemlerin çalışması için kaynağa ihtiyacı var. Doğru, bu sistemlerin çalışmak için kaynağa, bir nevi yakıta ihtiyacı var. Aynı, eski şirketlerin hisse senedi altında pay satıp yatırımcılardan para almaları gibi. Tek fark, burada bir şirket yok, bir sistem var. Ve kişilerden ve şirketten bağımsız bir yapı olacak dedik. Nasıl olacak bu? İşte yeni terimimiz. Token (ya da Coin). Sistemi çalıştırmak için güç bu tokenlardan geliyor. 

Klasik anlamda bellediğimiz tipik şirket yapısında, eğer bir şirkete yatırım yapmak isterseniz o şirketin hisselerini satın alırsınız. Bunu eğer şirket halka açık değil ise mevcut birkaç sahibi ile pazarlık yaparak alırsınız. Eğer şirket halka açık ise o zaman, hisselerinin işlem gördüğü açık pazarlardan o an için satış fiyatı ne olarak belirlenmiş ise onun üzerinden alabilirsiniz. Özel şirketlerin hisselerinin halka açılmasına Halka Arz işlemi (IPO - Initial Public Offering) denir. 

Yeni tip Web 3.0 sistemlerinde ise klasik anlamda bir şirket bulunmadığı için (elbette girişimcilerin kendine ait bir şirketi olabilir ama bu şirket sadece sisstemi kurmak ile meşgul, yoksa sistemin sahibi değil bu şirket), sistemin ihtiyacı olan yakıt, yatırımcılar tarafından Coin olarak sisteme konur, bu işleme de ICO (Initial Coin Offering) denir. 

--

Şifreli Harikalar Dünyasında (İngilizce CryptoNetworks olarak adlandıracağımız şifrelendirme ile dijital olarak transfer edilen her tür varlığın içinde bulunduğu sistemler) kullanılan varlıkları (Cryptoassets) üç farklı kategoride değerlendirmek mümkün: 

a) Kriptoparalar (Cryptocurrencies): En bilinen dijital varlık - herhangi bir değeri saklamak ve bu değeri alışverişler için kullanmaya yarayan dijital paralar

b) Kriptohisseler (

Token'lar dediğimiz gibi sistemin ihtiyacı olan yakıtlar. Sistemin ihtiyacı olan derken ne kastediyoruz? Sistemin neye ihtiyacı var? Genel olarak üç ana kategori varsayabiliriz (burada kavramların henüz tam oturmadığını belirtelim, ama İsviçre ilk olarak bir kategorizasyona gitmeye karar verdi ve bu üç kategoriyi belirledi). 



