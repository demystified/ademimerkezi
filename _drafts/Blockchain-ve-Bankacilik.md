---
layout: post
title:  "Blockchain ve Bankacilik"
date:   2018-03-22 14:25:15 +0300
categories: Genel
---

Blockchain, birbirine bağlı ama değişik lokasyonlarda bulunan istemler üzerinden dijital varlıkların bir noktadan diğerine taşınması demiştik. Bu taşınabilir dijital varlıklardan da ilk olarak en tanınanı dijital paralardan bahsetmiştik - daha çok da Bitcoin'den. Ama bu dijital varlıklar sadece Bitcoin ile sınırlı değil tabii ki.. 

Blockchain pek çok sektörde değişimlere yol açacak diyoruz. Neler bu sektörler? Önce bir sektör sektör kullanım alanlarını listeleyelim, sonraki yazılardan her sektör için bu ne anlama geliyor, tek tek bu kullanım alanlarına bakarız.. 

### Blockchain bankacılıkta hangi alanları etkileyecek?
Ağırlıklı olarak dijital dünyadaki gelişmelerin en çok etkileyeceği sektör olarak Finans sektörü ön plana çıkıyor. Neden? Temel nedeni, para ile ilgili işlemler bizim güvene en ihtiyaç duyduğumuz alan ve bankalar bu alanda bu ihtiyacı gidermede hayati öneme sahipler. Blockchain teknolojisi güvene olan ihtiaycı minimuma indirdiği için bankalara duyulan ihtiyaç da benzer şekilde azalıyor. Bankaların temel fonkisyonlarından bahsedecek olursak: 

##### Para transferlerine aracılık: 
**Bankanın hizmetleri:** 
A kişisinden B kişisine para gönderilmesi.
- Aynı banka müşterisine (havale), 
- Aynı ülkede farklı banka müşterisine (EFT)
- Farklı ülkelerdeki kişilere para gönderme (Swift) 

**Yeni teknolojiler**: 
Gerek Bitcoin benzeri umuma açık Blockchain'ler gerekse özel Blockchain'ler bankalara rakip olmaya başlıyor
- Bitcoin ve benzeri diğer paralar (örneğin Bitcoin Cash, Litecoin, Monero, ZCash) para transferi konusunda bankalara ciddi rakipler. Avantajları: 
-- Hız (günler yerine dakikalar içinde)
-- Basitlik (bürokrasinin olmaması)
-- Maliyet (onlarca dolar yerine on doların altı)
-- Herkes için (banka müşterisi olma, finans sistemi içinde olmayanları da kapsaması)
- Bankalar tarafından kurulan özel Blockchain'ler. Örneğin, ülkemizde Akbank'ın katılımcısı olduğu Ripple network'u. Avantajları: 1960'larda kurulmuş Swift network'üne göre
-- Daha hızlı, 
-- Daha az maliyetli
-- Bankalar açısında daha az likidite tutma
-- Paranın takibini kolaylaştırıyor olması

##### Kredi kartları: 
**Bankanın hizmetleri**
Bankalar tarafından çıkarılan ve genellikle Visa ve Mastercard tekelinde olan kredi kartı işlemleri, aslında bakarsanız tüketici açışından oldukça rahat ve kullanışlı. Her tür işletmede geçiyor, saniyeler içinde işleminiz bitiyor, üstelik ay sonu ödemesi ve taksitlendirme ile size finansal olarak rahatlık ve kredilendirme sağlıyor. 

**Yeni teknolojiler**
Açıkcası bankaların bu işlemlerinde tüketici tarafında çok fazla tehdit görünmüyor, özellikle kullanım rahatlığı açısından. Burada teknoloji maliyetleri azaltma bakımından bankalara sorun yaratabilir. Zira, KriptoParalar kredi kartları kullanıımında bankaların işyerlerinden kestikleri %2-3 oranındaki komisyonlara göz dikmiş durumdalar. Özellikle Litecoin ve Bitcoin Cash (Bitcoin değil). Rakamlar ufak diye düşünebilirsiniz ama marjların dar hacmin yüksek olduğu özellikle elektronik eşya, akaryakıt, sigara gibi ürünlede %1 bile ciddi fark yaratabilir. İşyerleri açısından henüz emekleme aşamasında bir sistem ancak işin içine "kar" girince "Ekonomi bu! [It's economy, stupid!](https://en.wikipedia.org/wiki/It%27s_the_economy,_stupid)

##### Vadeli çekler
Özellikle günümüz Türkiyesinde çok sık kullanılan vadeli çekler, aslına bakarsanız bir nevi sanal para. Bir firmanın ticari borcundan dolayı alacaklısına kestiği, alacaklının da kendi borçlarından dolayı başkasına ciro ettiği çekler aslına bakarsanız Blockchain sistemi ile aynı prensipleri taşıyor - belki tek farkı şifreleme tekniklerinin kullanılmıyor oluşu. Blockchain alanında boy gösteren yeni bazı girişimler bu alanda bankalara rakip olabilir (her ne kadar şu anda planları bankalar ile işbirliği yapmak olsa da) Vadeli çekler ile ilgili konuyu detayına araştırmış ve bu alanda bir girişimi de olan Cemil Şinasi Türün'den [okumanızı](https://medium.com/turkce/t%C3%BCrkiye-nin-40-y%C4%B1ld%C4%B1r-bitcoin-altyap%C4%B1s%C4%B1-var-98d05892e40c) tavsiye ederim. 


##### Halka Arzlar
İlginç ama yatırım bankalarının önemli gelir kapılarından biri olan Halka Arz'lar (IPO'lar) da bu yeni dalgadan etkileniyorlar. Geçmişte özellikle büyümek için fon bulmaya çalışan firmaların yatırımcılar ile buluşma kapısında, pekçok konuda aracılık yapan (firmayı sürece hazırlama, köprü finansman sağlama, yatırımcı bulma) konulardı ciddi katma değer yaratan yatırım bankalarının artık pabucu dama atılıyor. 

Initial Coin Offering (ICO) olarak blockchain ile birlikte özellikle geçtiğimiz yıl ortaya çıkan yeni süreç de, Blockchain alanındaki girişimciler direkt olarak yatırımcılar ile buluşabiliyorlar. Tabii yalnız yatırım bankaları değil, IPO sürecine kadarki süreçte girişimin kuruluşundan itibaren değişik evrelerde yatırım sağlayan angel investor, VC gibi farklı yatırımcılar da kendilerine dikkat etmek zorundalar - zira çok erken süreçte yapılan ICO'lar ile girişimler hatırı sayılır yatırımı baştan alıyorlar. Ama kendi başına ayrı bir yazı konusu; ICO'lar henüz çok yeni, nasıl bir gelişimden geçeceklerı konusunda çok soru işareti var. 