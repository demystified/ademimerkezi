---
layout: post
title:  "Sahi nedir bu Blockchain Allah aşkına?"
date:   2018-03-02 08:33:15 +0300
categories: Genel
---

[Geçen yazımızda](http://ademimerkezi.com/genel/2018/03/01/Geceleri-uykunuzu-ne-kaciriyor.html) iş dünyasının içindekilere Web 3.0 olarak da adlandırılan basitçe âdem-i merkeziyetçiliğe soyunmuş yeni bir dijitalleşme dalgasının onları nasıl etkileyeceğine bakacağımızı söylemiştik. 

Dilerseniz bu aralar çok konuşulan Kripto Para konusuyla başlayalım (Kripto para sadece bir örnek, bunun gibi hayatın her alanında örnekler var, sırasıyla onlara da bakacağız)

İnsan ilişkilerinin temelinde güven yatar. Karşıdakine güven. Ancak bu güveni maalesef kişilerin sözüne bağlı olarak sağlayamadığımız için araya aracıların girmesine izin veririz. Pazardan alışveriş yaparken, aldığımız domates için verdiğimiz kağıt para, devletin güven teşkil eder biçimde pazarcı ile aramıza girmesi örneğin. Ya da birine bir havale yaparken - bizim hesabımızda bulunan varlığın karşı tarafından varlığı haline gelmesinde bankanın araclık etmesi gibi. 

Yüzyıllardır bu şekilde kurulan para değiş-tokuş sistemine, işte son zamanlarda duymaya başladığınız o meşhur terimlerle artık yeni bir aktör katılıyor. İşte ilk terimimiz: Blockchain. 

Blockchain ve kripto teknolojisi, dünyanın her yanındaki birbirine tanımayan makinelerin yapılan işlemleri ve mevcut durumu birbiri ile anlık mutabakata varması sayesinde güveni sağlıyor. 
Yani yukarıda bahsettiğimiz merkezi yapıların elinde olan “güven” unsurunu, “güvene duyulan ihtiyacın minimize edildiği” adem-i merkeziyetçi bir yapıya taşıyor.

--

### Peki gayet güzel yürüyen bir sistem var zaten, neden buna ihtiyaç var?

İyi de nereden çıktı bu, ne işe yarayacak? Dünyada zaten yeterince miktarda farklı cins para var. İstediğim parayı alıp, istediğimi satıyorum. İstediğim rakamı istediğim yere gönderiyorum? Kredi kartım ile her türlü alışverişi yapıyorum? Niye böyle bir sisteme ihtiyaç duyuldu?

Haklısınız. Ama bir noktayı unutmayın. Dünya nüfusunun şu anda ciddi bir kısmının para sistemine katılımı yok. Yurt dışında yaşamış olanlar bilir - ilk gittiğinizde oradaki finansal sisteme girmeniz ne kadar sürdü? Ben banka hesabı açtırmak için 6 ay uğraştığımı biliyorum - üstelik Amerika’da yüksek lisans programına gelmiş biri olmama rağmen. Bir de yerinden edilmiş ülkesini terkedip başka bir ülkede yaşamaya başlamış özellikle son yıllarda sayıları milyonları aşan insanları düşünün. Bu insanların başka ülkede yaşayan ailelerine para göndermek için yaşadıkları sıkıntıları ve girdikleri masrafı (Dünya Bankası göçmenler tarafından ailelerine 2016 yılında yaklaşık 571 milyar ABD Doları gönderildiğini tahmin ediyor). Dolayısı ile hatırı sayılır bir kitlenin temel ihtiyacı bu aslında. 

Bu temel problemlerin üzerine birkaç tane birinci dünya problemi de sayabiliriz tabii. Bir ülkeden diğerine yaptığınız para gönderiminin SWIFT sisteminde bir kaç gün sürmesi, yani zaman kaybı. Getirdiği onca bürokrasi nedeniyle enerji kaybı. Onlarca dolar tutan yüksek maliyetleri nedeniyle para kaybı gibi. 

Söylemeye gerek yok sanırım, Blockchain bazlı Kriptoağ’lar sayesinde paranız dünyanın neresinde olursa olsun dakikalar içinde bir başka kişinin hesabına geçiyor (nasıl olduğuna sonraki bölümlerde bakacağız). 

Özet olarak, bu yeni sistemler şu ana kadar gözardı edilen ciddi bir kitlenin tam ihtiaç duyduğu araçlar. Bu piyasa içinde hatırı sayılır bir pay alacaklar, ancak mevcut sistemi yok edecekler diye düşünmek şu aşamada gerçekçi değil. 

--


### Nereden biliyoruz Blockchain’in güvenli olduğunu?

Aslında bu işin en kolay tarafı. İşin fazla tekniğine girmeden şunu söyleyelim sadece: Blockchain’in ortaya çıkması aslında öyle yazıldığı gibi Satoshi Nakamoto isimli şahış(lar)ın 2008 yılında bir yazı yayınlaması ile olmadı. 70’lerden beri süren 1980 yılında Ralph Merkle’in meşhur yazısı ile başlayan çözülmesi çok zor (imkansız demek yanlış olur) Kriptopara ve Kriptoağ’lar ile başladı. 

Özel anahtar, genel anahtar, hash, Bizans Generalleri gibi duymuş olmanız muhtemel teknik detaylara arzu ederseniz sonra bakarız. Şu aşamada şunu bilmek yeterli: Bu sistemleri kripto (şifreleme) sistemleri ile güvenilir kalan en önemli iki özellik şu: 
* Sistemin bilgilerinin sistemdeki tüm üyeler tarafından şeffaf bir şekilde tutulması, 
* Yapılan bir işlemin geriye dönük olarak değiştirilememesi ve zaman geçtikçe böyle bir çabanın daha da imkansız hale gelmesi

Bunu sürekli örülen bir ağ gibi düşünün. Bir sinek bir ağa düştükten sonra örümcek sürekli olarak yeni ağlar örüyor ve sineğin kurtulması imkansız hale geliyor. Yani bir bilgi sisteme kayıt olup teyit edildikten sonra üzerine gelen her bilgi de aynı şekilde kayıt olup teyit ediliyor. Geçmişteki bir bilgiyi değiştirmek için o günden bugüne bütün bilgileri değiştirmek gerekiyor - yani geçmişe dönük değişiklikler gittikçe zorlaşıyor. 

Blockchain 2009 yılında başladı ve o günden bugüne bir dakika bile durmadı. Bitcoin herkesin “izin almadan” istediği zaman girebildiği, aynı şekilde istediği zaman çıkabildiği bir sistem. Bunun da ötesinde işlemleri onaylayan makineler de aynı serbestliğe sahipler. Ancak bu makineler sistemi manipule etmesinler diye aktif olarak enerji harcamak zorundalar - dolayısı ile bu kadar enerji sarfiyatı oluyor. 

--


### Tamam, makineler konsensüs yapıyor. Ne işe yarayacak bu? 

Para burada sadece bir örnek. Güven sağlayan merkezi bir yapının yerini (ya da paralel olarak) her yere dağılmış makinelerin aldığını düşünelim. Neler yapılabilirdi, bize ne faydası olurdu? 
Online kimliğimizin Blockchain üzerinde tutulması ve sadece bizim istediğimiz mecralarda bizim istediğimiz kadar gösterilse - beğenmediğimiz bir mecrayı anında kesip atsak, bütün bilgilerimizi anında başka bir yere taşısak. Tamam böyle bir kimliğe ortam sağladığı için Facebook bizden para almıyor ama, ya biz bu kimliğimizi kullanıp üstüne bir de para alsak - örneğin reklam verenlerden?
Aracıların olduğu her alan (Übere ya da  itunes app store’a %30 komisyon vereceğimize bunu 1%’e indirsek?)
Yüksek ücretli işlem ücreti isteyen her türlü borsa (örneğin kripto borsaları - bu borsalarda işlem yapanlar ne kadar yüksek ücretler verdiklerini bilirler - bunu minimuma çeksek?)

