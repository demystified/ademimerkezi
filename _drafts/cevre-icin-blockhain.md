


Geçtiğimiz yazılarda Blockchain bazlı dağıtık sistemlerin faydalı olabileceği alanlardan [sağlık](https://ademimerkezi.com/genel/2018/04/17/saglik-icin-blockchain.html), [sigorta](https://ademimerkezi.com/genel/2018/10/26/sigorta-icin-blockchain.html), [sanat](https://ademimerkezi.com/genel/2018/04/06/sanat-icin-blockchain.html), [seyahat](https://ademimerkezi.com/genel/2018/07/06/seyahat-icin-blockchain.html) sektörleri ile [hayır işleri](https://ademimerkezi.com/genel/2018/03/29/Iyilik-icin-blockchain.html), [tahmin piyasaları](https://ademimerkezi.com/genel/2018/07/13/gelecegi-tahmin-icin-blockchain.html) ve [tedarik zincirlerine](https://ademimerkezi.com/genel/2018/08/17/tedarik-zinciri-icin-blockchain.html) bakmıştık.  Şimdi ise bu çözümlerin en işe yarayabileceği alanlardan biri olan çevresel konulara bir göz atalım. 

### Neden çevre için önemli?
Global olarak yaşadığımız dünyayı ciddi şekilde kirlettiğimizin artık belgeli hale gelmesi sonucu bu alanda hükümetlerin ortak çabaları 2000'li yılların başından beri hız kazandı. Bu çabaların sonucunu yeni yeni görmeye de başlıyoruz. Örneğin 90'lı yıllarda artan CFC (klorofluorokarbon) gazı nedeniyle yaklaşık %10 seviyesinde azalan ozon tabakası bu gazın kullanımına yönelik alınan tedbirler sonucu 2000'den itibaren her on yılda %3 oranında kalınlaşma göstermeye [başladı](https://news.un.org/en/story/2018/11/1024842). Harika haber. Yeterli mi? Hayır. Bu daha bir başlangıç üstelik şu anda Çin dahil kimi ülkelerin hala ürettikleri kimi kimyasallar ile ozon tabakası için bir tehdit olduğu [iddia ediliyor](https://www.bbc.com/news/newsbeat-46107843).

Çevre sorunlarının hükümetlerce koordineli bir şekilde ele alınması her ne kadar doğru bir yöntem olsa da, sistemin karışıklığı, oyuncuların farklılığı, bunun yanında çevre konusunda yapılan yatırımların fizibilite olarak istenilen getirileri getirmemesi gibi nedenler ile konu hakkında alınacak daha çok yol var. Zira, herhangi bir konuda öncelikle hükümetler anlaşmalı, sonrasında bu anlaşmalara uygun gerekli denetim ve ölçüm/bildirim mekanizmalarını kurulmalı, sonrasında özel sektör ve kamu oyuncuları bu kurallara uygun davranmak, yaptıkları hareketlerin sonuçlarını ölçmeli ve ilgili otoritelere bildirmeli. Oldukça yavaş işleyen bir mekanizma bu. Bu yavaşlık bize önümüzdeki nesillere tamir edilemez hasarları miras bırakmamıza neden olabilir. 

90'ların başından beri yapılan müzakereler sonucu pekçok alanda hükümetler arası anlaşmalar yapıldı, ülkelerin önüne özellikle çevre kirliliğini azaltma yolunda ödül/ceza sistemleri ve hedefler konuldu. Bu konuda gerek çevreyi kirleten gerekse yaptıkları yeşil yatırımlar ile çevrenin kirletilmesinin önüne geçen firmalar için çevreye verilen ya da önlenen hasarların ölçümlemeleri de yapılıyor. Bu ölçümler sonucu önlenen hasarlar ile ilgili ödül kazanan firmalar bu ödüllerini çevreye zarar veren firmalara satarak, kendi yatırımlarını daha karlı hale getiriyor. 

Yavaş yavaş çark dönmeye başladı. Ancak henüz daha yolun başındayız. Sistemin doğru işlemesi için daha yapılacak çok iyileştirme var. Ve burada Blockchain bazlı teknolojiler bize yardımcı olabilir. Sadece mevcut sistemin iyileşmesi olarak düşünmemek lazım. Sıfırdan yepyeni sistemler de kurulabilir. Bu alanda yapılacaklar o kadar çok ki, World Economic Forum bu alanda yapılabilecek 65 farklı senaryoyu içeren bir [rapor bile hazırladı](https://www.weforum.org/reports/building-block-chain-for-a-better-planet). (raporun pdf versiyonuna [buradan](http://www3.weforum.org/docs/WEF_Building-Blockchains.pdf) ulaşabilirsiniz)

PwC ve Stanford Woods Institute ile birlikte hazırlanan bu rapor, özellikle iklim değişikliği, doğal çeşitliliğin kaybı ve su arzının kısıtlılığı gibi çevresel problemlerde blockchain nasıl uygulanabilir konusuna odaklanıyor. Doğru kurgulandığındai blockchain teknolojisinin daha temiz, kaynakları daha doğru kullanan merkeziyetsiz çözümler sunma ve doğal kaynakları açığa çıkarma ve toplumları güçlendirme potansiyeli olduğundan bahsediliyor. Bu sütunlarda daha önce dile getirilen iki konuya burada da dikkat çekiliyor. Birincisi yeni teknolojilerin mevcut geleneksek ekonomik sistemleri değiştirir hatta ters-yüz ederken yaratılan değeri sadece sermayedarlara değil tüm paydaşlara dağıtma gücü. İkincisi ise bu tip büyük değişimlerin kendiliğinden bir anda olmasının imkansızlığı. Değişim gerçekleşmesi için teknoloji sağlayanlardan politika üreten yapılara farklı paydaşların birlikte çalışma yetisi kazanması. Sadece teknolojik olarak bir platformun uygulanması yeterli değil, sistemlerin de değişmesi gerek bu değişimin kalıcı olması için. 

Dünyada şu anda çevresel olarak sıkıntı yaratan konular şu şekilde: 
* İklim değişikliği: Şu anda sera gazı 3 milyon yılın en yükseğinde. 2100 yılında sadece Avrupa'da yılda 150,000 kişinin aşırı sıcaktan ölmesi bekleniyor. 
* Doğal çeşitliliğin azalması: Mevcut canlı türlerinin beşte biri yok olma tehlikesinde ve yüzyılın sonunda bu oran %50 seviyelerinde olacak. Amazonlardaki ağaç kesiminin 2050 yılında bölgedeki yağış oranını %8 oranında azaltacak ve tüm dünyad ekolojik olarak bu durumdan etkilenecek
* Sağlıklı okyanuslar: Gerek plastik atıklar gerekse okyanusların sera gazını emmesi sebebiyle okyanuslarda asidite ve sıcaklık artışı hem balık sayı ve çeşidini hem de deniz altı zenginliklerini ciddi şekilde azaltacak
* Temiz suya erişim: Yılda %1 oranında artan temiz su ihtiyacı şu anda 1.9 milyar insan için bir eksiklik ve 2050 yılında bu rakamın 3 milyara çıkması bekleniyor
* Temiz hava: İnsanların %91'i Dünya Sağlık Örgütü'nün belirlediği değerden daha kötü hava koşullarına sahip bölgelerde yaşıyor. Yılda 7 milyon insan hava kirliliğinden dolayı yaşamını yitiriyor
* Doğal felaketler: 2017 yılında 710 felaket yaşandı. Bu 1980 yılının tam üç katı. Toplam 330 Milyar ABD Doları hasar meydana geldi ve 23 milyon insan bu felaketler sonucu yer değiştirdi. 

İşte Blockchain bazlı sistemler bu alanlarda ciddi iyileştirmeler sağlayabilir. Neden Blockchain? Çünkü, çok fazla oyuncu var, bu oyuncular arasında güven kısmi olarak sağlanmış durumda, denetim/ölçüm mekanizmaları henüz yeterli değil ve kurulması zaman alacak. Girişimler piyasa oyuncuların maliyetlerini kısabilir, koruyucu kurumlara denetimde kolaylıklar sağlayabilir. Özellikle Blockchain teknolojilerinin zaman damgası özelliği ve akıllı kontratların işletileceği mekanizmalar verimli çalışan bir sistem kurulmasına yardımcı olabilir. 

#### Mevcut durumu iyileştirmeye yönelik girişimler

Rapor mevcut durumu iyileştirmek amacı güden blockchain bazlı girişimleri şu şekilde grupluyor: 
* Daha temiz ve verimli merkezi olmayan sistemlere geçişi sağlayanlar
* Kaynak ya da ruhsatların kişiden-kişiye (Peer-to-peer P2P) ticareti
* Tedarik zinciri yönetimi ve şeffaflık
* Çevresel sonuçları değerlendirecek finansal modeller
* Doğal sermayenin ve finansal olmayan değerlerin ortaya çıkarılması

#### Ezber bozan girişimler

Mevcut sistemleri iyileştirmek dışında ezber bozan girişimler de var. Ne demek bu? Endüstriyel alandaki gelişmeleri de içine alarak mevcut iş yapış biçimlerini değiştirecek, reform yapacak girişimler. Hangi alanlarda? Aşağıda bakacağız. Ancak hemen hatırlatalım, bu fikirlerin pek çoğu daha henüz test aşamasında - henüz yaygın adapte edilecek kadar olgun değiller. 

*Şeffar tedarik zinciri*: Pekçok kurum çevresel olarak hükümetlere ve topluma karşı taahhütlerde bulunuyor. Ancak şirketler ne kadar samimi olsalar da taahhütlerin ne şekilde yerine getirildiği ile ilgili şeffaflık yok - özellikle tedarik zincirlerinde. Kaynaktan son kullanıcıya değiştirilemez ve şeffaf şekilde tutulan blockchain verisi kurumlara hem risk yönünden kendi iç sistemlerini yönetmek hem de dış dünyaya yaptıklarını göstermek açısında yardımcı olabilir. Son tüketici, sivil toplum kuruluşu ve hükümet gibi dış paydaşlara da bu eforu görme ve takip etme imkanı. 

*Merkezi olmayan ve sürdürülebilir kaynak yönetimi*:  Mevcut merkezi elektrik-su-doğalgaz hizmet sağlayıcıların arz-talep dengesini sağlayamama, dağıtımda kaçakları önleyememe, tekil arıza noktası olma gibi sorunları var. Evlerde kullanılacak akıllı sensör gibi endüstriyel yenilikleri kullanacak platformlar son kullancıları kullanım alışkanlığı ve datası konusunda daha donanımlı hale getirecek ve merkezi olmayan yapıları kullanma konusunda ellerini güçlendirecek. Neler bu yapılar? Kişiden kişiye ticaretten tutun, dinamik olarak fiyatlamadan yararlanmaya, arz-talep içinde en optimal yapılara bulmaya kadar. Şu an için çok ütopik geliyor kulağa. Ama bu konuda [Brooklyn MicroGrid Project](https://www.brooklyn.energy/) adında bir projenin New York'ta başlatıldığını hatırlatalım. 

*Sürdürülebilir finans için kaynak sağlama* Birleşmiş Milletlerin belirlemiş olduğu [Sürdürülebilir Gelişim Hedefleri](https://www.un.org/sustainabledevelopment/sustainable-development-goals/)'nin gerçekleştirilebilmesi için gerekli kaynaklarını bulunmasında yıllık 5-7 Trilyon ABD Doları açık var ve bunun 2,5 Trilyon ABD Dolarlık kısmı gelişmekte olan ülkelerde. Bu açık boşa gidecek bir açık da değil bu arada. Bu alanda yapılacak yatırımlardan ciddi bir geri dönüş sağlanabilir - yani oldukça fizibl yatırımlar. Bu alana yatırım yapmak isteyenler de var. Ancak veri eksikliğinden tutun, finansal olarak oldukça kompleks yapılar gerektiren bu alanda yatırımcılar ile ihtiyaç sahipleri bir türlü bir araya gelemiyor. Geldiği durumda başarı hikayeleri de ortaya çıkmıyor değil. 

Sun Exchange isimli Afrika bazlı bir proje, evlere ücretsiz güneş enerjisi modülleri takma, ev sahiplerinin elektrik faturası ödemek yerine tasarruf ettikleri paranın bir kısmını kira olarak ödemesi şeklinde bir model geliştirmiş. Kira olarak ödenen rakam, kullanım bazlı olarak sensorlar aracılığıyla üreticiye gönderiliyor. Eğer evde oturan kirayı ödemez ise yine uzaktan kumanda ile hizmet kesiliyor. Hatta bu sistemi Afrika dışında Filipinler'de kurma gibi girişimleri de olmuş ancak yabancı bir para cinsinden para tahsil ve transfer etmede sorun yaşıyorlar. Bunu çözebilmek için Filipinler'de KriptoPara kullanımının yaygınlaşmasını beklemek zorundalar :) 

*Döngüsel ekonomileri teşvik*: Yeterli teşvik mekanizmaları olmadığı için pek çok ürün çöp haline geliyor. 2050 yılında okyanuslarda balıktan çok plastik atık olacağı tahmin ediliyor. Plastik atıkların geri dönüşümü karşılığı KriptoPara veren birkaç girişim mevcut. Bu KriptoParaları sonrasında yiyecek, su gibi ihtiyaçlar için kullanabiliyorsunuz. Ne kadar başarılı olur tartışılır. Ama daha ilginç projeler de var: Ormanların yok edilmesine karşı, GainForest isimli girişim çiftçilere ilginç bir finansal teşvik sağlıyor. Ormanlara yerleştirilen uydu sistemleri ile ağaç kesimleri takip edilebiliyor ve ormansal alanda değişim olmaması durumunda akıllı kontratlar devreye giriyor ve çiftçilerin hesabına belli miktar para yatıyor. 




Uluslararası
Koordineli bir efor gerekiyor
Çok partili
Hedefler var bu hedefler uzun zaman alıyor
Ölçümlemeler kolay değil, farklı standartlar var

WEF'in belirlediği 68 use-case


### Hangi alanlarda projeler geliştirilebilir?
Özellikle Article 6 - hedefler ne?
Emisyon 


### Ne tip çözümler ön plana çıkıyor?


### Sonuç







